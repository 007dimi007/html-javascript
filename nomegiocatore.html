<!DOCTYPE html>
<html>
<head>
  <meta charset="utf-8">
  <meta name="generator" content="AlterVista - Editor HTML"/>
  <title></title>
</head>
<body>
<h1>Ecco i 3 giocatori più forti del Milan</h1>
<h3>Mike Maignan</h3>
  <p>Mike Maignan è l'attuale portiere titolare dell'AC Milan e della Francia, ha 28 anni e usa la maglia 16 per il Milan e la 23 per la Francia. Maignan è alto 191 cm e pesa 89 kg. Viene considerato uno dei migliori portieri della propria generazione. Inizialmente centrocampista, è stato poi trasformato in portiere da Ramon Damiano, che è stato uno dei suoi primi allenatori. Dotato di personalità, atletismo e riflessi, è molto abile in uscita e dotato anche di una buona capacità nel parare i rigori. Si distingue anche per le sue capacità nel giocare con i piedi. Cresciuto nelle giovanili del Paris Saint-Germain, nel luglio 2013 firma il suo primo contratto da professionista, valido fino al 2016. Durante tutto il suo periodo al PSG non esordisce mai in prima squadra. Il 18 agosto 2015 viene acquistato dal Lilla, firmando un contratto quinquennale. L'esordio in Ligue 1 con i mastini avviene il 18 settembre dello stesso anno contro il Rennes, sostituendo tra i pali il primo portiere Vincent Enyeama, appena espulso, parando poi un rigore a Paul-Georges Ntep. Anche nella successiva partita contro lo Stade Reims è protagonista di un rigore parato a David N'Gog, non evitando però la sconfitta per 1-0 della sua squadra. Termina anzitempo la sua prima stagione in biancorosso a causa di un infortunio alla spalla, scendendo in campo solo quattro volte. Dopo due anni da riserva di Enyeama, a partire dalla stagione 2017-2018 diventa il portiere titolare del Lilla. Protagonista di un'ottima stagione 2020-2021 con la sua squadra, il 23 maggio 2021 vince la Ligue 1, quarto trionfo nella storia del club e primo personale, oltre che primo trofeo in carriera per Maignan. Il 27 maggio 2021 viene ufficializzato il suo ingaggio da parte del Milan a partire dal 1º luglio, con un contratto quinquennale fino al 2026. Esordisce in Serie A con i rossoneri il 23 agosto seguente, mantenendo la porta inviolata in occasione della vittoria al Ferraris per 1-0 contro la Sampdoria. Il 13 ottobre viene operato in artroscopia al polso sinistro a causa di uno scontro di gioco risalente al 15 settembre precedente; l'infortunio lo costringe a rimanere lontano dai campi di gioco per due mesi e mezzo. Il 28 novembre, tuttavia, riprende il posto da titolare con un mese di anticipo, in occasione della partita casalinga contro il Sassuolo, poi terminata 3-1 a favore degli avversari. Inoltre nella gara casalinga del 13 febbraio contro la Sampdoria, il portiere rossonero fornisce un assist per il compagno di squadra Rafael Leão, effettuando un lancio lungo che porta quest'ultimo al gol. Il 22 maggio 2022, dopo la vittoria per 3-0 sul campo del Sassuolo, festeggia la vittoria del campionato italiano. Grazie alle ottime prestazioni tra i pali del rossonero, si aggiudica il premio di miglior portiere della Serie A per la stagione 2021-2022. </p>
<img src="/Altervista/img/Maignan.jpeg" alt="Mike Maignan"><br><br><br>

<h3>Theo Hernandez</h3>
<p>Theo Hernandez è il terzino sinistro titolarissimo del Milan e anche lui, come Maignan, della Francia. Ha 26 anni e usa la maglia numero 19 per il Milan e la 22. Theo è alto 184 cm e pesa 81 kg. Theo Hernández nato a Marsiglia il 6 ottobre 1997 è un calciatore francese di origini spagnole, difensore del Milan, di cui è vice-capitano, e della nazionale francese, con cui è diventato vicecampione del mondo nel 2022 e ha vinto la UEFA Nations League 2020-2021. Cresciuto nelle giovanili dell'Atlético Madrid, ha esordito nell'Atletico Madrid B per poi giocare nell'Alavés, nel Real Madrid, con cui ha vinto la Supercoppa di Spagna 2017, la Supercoppa UEFA 2017, la Coppa del mondo per club FIFA 2017 e la UEFA Champions League 2017-2018, e nella Real Sociedad; dal 2019 milita nel Milan, con cui ha vinto il campionato italiano nella stagione 2021-2022. Convocato nella nazionale francese dal 2021, con i Bleus ha vinto la UEFA Nations League nell'edizione 2020-2021. Considerato come uno dei migliori terzini al mondo. Le caratteristiche principali del nativo di Marsiglia sono la sua notevole velocità, sia nel breve che in progressione, e la sua grande forza fisica. Queste caratteristiche sono, inoltre, abbinate a una ottima tecnica individuale e un grande dribbling; caratteristiche che gli permettono di essere una grande minaccia per la difesa avversaria una volta che riesce a prendere velocità e partire palla al piede in contropiede. Inizialmente criticato per le sue scarse abilità difensive riesce, nel corso della carriera, a migliorare molto nelle suddette, soprattutto grazie alla sua intelligenza tattica, il che lo hanno consacrato come uno dei migliori terzini al mondo; in difesa spicca per la continua pressione che riesce a portare sull'esterno avversario, grazie al suo fisico, e le sue ottime diagonali difensive. Roccioso, raramente si lascia sfuggire l'uomo in fase di marcatura. Offensivamente è un buon crossatore, ottimo nel ribaltare l'azione da difensiva a offensiva ed è, inoltre, in possesso di un ottimo tiro il che lo ha portato ad affermarsi come uno dei migliori terzini in fase offensiva. Sotto la guida del tecnico Stefano Pioli ha inoltre iniziato molto ad accentrare il suo raggio d'azione; non è insolito, infatti, trovarlo nelle zone centrali del campo con il compito di portare superiorità nella zona. Ha inoltre dimostrato di essere un buon rigorista.  </p>
<img src="/Altervista/img/theo_hernanez.jpeg" alt="Theo Hernandez"><br><br><br>

<h3>Rafael Leao</h3>
<p>Rafael Leao è l'esterno sinistro del Milan e anche uno dei migliori esterni in circolazione. Ha 24 anni e, da quest'anno, ha la maglia numero 10 del Milan. Rafael Leao è alto 188 cm e pesa 81 kg. Rafael Leão è nato ad Almada il 10 giugno 1999, è un calciatore portoghese, attaccante del Milan e della nazionale portoghese. Cresciuto nello Sporting Lisbona, con cui ha esordito e vinto una Coppa di Lega portoghese (2017-2018), nel 2018 è passato al Lilla. Dopo una sola stagione con i francesi viene acquistato dal Milan, con cui ha vinto un campionato italiano (2021-2022). A livello individuale, è stato nominato miglior giocatore della Serie A (2021-2022) e migliore calciatore assoluto AIC (2021-2022). Attaccante rapido, veloce e fisico, eccelle nel dribbling e nell'uno contro uno, oltre ad avere buona tecnica individuale. Può essere impiegato come seconda punta o esterno d'attacco con la medesima efficacia, anche se egli stesso ha affermato di trovarsi più a suo agio sulla fascia sinistra. Ha dimostrato di essere un buon finalizzatore, nonché un ottimo uomo-assist. Per le sue caratteristiche è stato paragonato a Pierre-Emerick Aubameyang e Thierry Henry. </p>
<img src="/Altervista/img/leao.jpeg" alt="Rafael Leao">
</body>
</html>
